=== Opzioni di hosting di terze parti

Se non vuoi occuparti di tutto il lavoro necessario per configurare il tuo server Git hai molte opzioni per ospitare i tuoi progetti Git su un server esterno dedicato.
Questo approccio ha numerosi vantaggi: normalmente è più veloce configurare e iniziare un progetto su un sito di hosting e non devi occuparti di farci manutenzione o controllarli.
Anche se hai configurato e stai usando un server interno, probabilmente ti converrà comunque usare un sito pubblico di hosting per i tuoi sorgenti: saranno più facilmente raggiungibili dalla comunità open source e potranno aiutarti.

Al giorno d'oggi hai molte opzioni di hosting tra cui scegliere, ciascuna con i propri vantaggi e svantaggi.
Per una lista aggiornata consulta la pagina sugli hosting Git nella wiki principale di Git all'indirizzo https://git.wiki.kernel.org/index.php/GitHosting[]

Vedremo in dettaglio come si usa GitHub in <<_github>>, poiché è il più grande hosting esistente di Git e avrai in ogni caso bisogno di interagire con progetti ospitati lì, ma ci sono dozzine di altri servizi tra cui scegliere che non vorrai configurare un tuo server Git.
